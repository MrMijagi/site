---
title: "Podsumowanie roku 2020"
subtitle: ""
date: 2021-02-05T16:35:41+01:00
lastmod: 2021-02-05T16:35:41+01:00
draft: false
author: "Łukasz Ziobroń"
authorLink: ""
description: ""
summary: ""
url: "/post/podsumowanie-roku-2020/"

tags: ["podsumowanie"]
categories: ["Post", "Raport"]
keywords: ["podsumowanie roku 2020"]
hiddenFromHomePage: false
hiddenFromSearch: false

featuredImage: "featured.png"
featuredImagePreview: "/post/podsumowanie-roku-2020/featured.png"

toc:
  enable: true
math:
  enable: false
lightgallery: false
share:
  enable: true
comment:
  enable: true
license: ""

---

Jak co roku w Coders School podsumowanie poprzedniego roku robimy miesiąc później niż inni :)
Dzięki temu czymś się wyróżniamy. Ale tym razem oprócz suchego tekstu nagrałem też wideo. Miłego czytania lub oglądania 🙂

<!--more-->

{{< youtube _nCaJMjHIJY >}}

## Rok 2020 był rokiem niezwykłym

To wszyscy wiemy. I to niestety w bardziej negatywny sposób. Przynajmniej dla większości z nam. Mnie osobiście najbardziej dotknęły godziny dla seniorów, bo akurat między 10 a 12 było mi najwygodniej robić zakupy. Ale nie będę tutaj narzekał, bo pod względem zarówno przychodów, efektywności osobistej oraz skali - ten rok był dla mnie bardzo pomyślny 🙂

W tamtym roku  nie chciałem robić żadnych założeń odnośnie przyszłości. I bardzo słusznie, bo pandemia koronawirusa pokazała, że te założenia bardzo szybko by się zdezaktualizowały.

## Czy cały ubiegły rok był na spontanie?

Nie. Miałem jakieś plany. W [poprzednim wpisie](https://coders.school/post/podsumowanie-roku-2019/) opisałem swoje założenia na 2020 rok. A właściwie tylko na pierwszy kwartał tego roku. Były one takie:

* [x] Zrealizować drugą edycję kursu <a href="/post/wielowatkowosc-2020/">Wielowątkowość w C++</a>
  * Zrealizowane, w lutym i marcu odbyła się druga edycja kursu z Wielowątkowości.
* [ ] Otworzyć weekendowe warsztaty z C++ dla początkujących
  * Koronawirus zepsuł ten punkt.
* [x] Rozpocząć blogowanie i Youtubowanie na temat C++. Będę dzielił się wiedzą za darmo 🙂
  * Na [kanale Coders School na YouTube](http://youtube.com/c/CodersSchool) możecie zobaczyć trochę filmów, ale powiedzmy sobie szczerze - to nie są dedykowane filmy, czy wpisy. Powstały one na podstawie już wcześniejszych nagrań.

W ogólności można więc powiedzieć, że nawet 2/3 postanowień zostało spełnionych. Podobno to i tak więcej spełnionych postanowień niż u przeciętnego Kowalskiego (polecam [Naukowy Bełkot](https://www.youtube.com/watch?v=hgKGCGWJdxs), jeśli chcecie wiedzieć więcej).

## Podsumowanie roku 2020 roku w liczbach

### Kurs C++ online

* 1 edycja kursu
* 1 grupa
* 100 uczestników
* 83 godziny zajęć
* [HACKATON](/post/hackaton-cpp-2020/)

### Kurs Wielowątkowości w C++

* 1 edycja kursu (stacjonarna)
* 1 grupa
* 13 uczestników
* 23 godzin zajęć

### Szkolenia firmowe

* 1 firma
* 9 dni
* 60 godzin szkoleń
* 139 kursantów

Tak samo jak już rok temu w Coders School uczymy tylko języka C++. Chociaż właściwie to uczymy bardzo uniwersalnych praktyk i narzędzi, które wykorzystuje się we wszystkich obiektowych językach programowania. Dlatego po naszych kursach można śmiało uczyć się innych języków programowania. Jest się wtedy wymiataczem, co też potwierdzają uczestnicy 🙂

W tamtym roku  nie chciałem robić żadnych założeń odnośnie przyszłości. I bardzo słusznie, bo pandemia koronawirusa pokazała, że te założenia bardzo szybko by się zdezaktualizowały. W tym roku natomiast poczynię pewne założenia. Po pierwsze - idziemy w kursy online, co zobaczycie poniżej. Po drugie - więcej automatyzujemy od samego początku.

Odniosę się do tej automatyzacji. Wydawało mi się, że kurs, który już prowadziłem czterokrotnie nie przysporzy mi żadnych problemów. No i oczywiście pomyliłem się. Problemów merytorycznych nie było, ale był problem ze skalowaniem. Na kurs C++ online zapisało się 100 osób. A ponieważ osobiście sprawdzałem prace domowe, to ta skala już zrobiła swoje. Za mało rzeczy było odpowiednio zautomatyzowanych. Musiałem nawet zrobić nieplanowaną, miesięczną przerwę w kursie. Miałem kryzys, który wynikał z braku czasu i zmęczenia. Przez ten miesiąc udało mi się trochę odpocząć i nadrobić zaległości, ale nie udało się zautomatyzować przyszłych lekcji. Więc one też jeszcze mnie sporo kosztowały. Z perspektywy czasu miło się wspomina takie okresy, ale nie chciałbym tak pracować. Pracy nigdy nie będzie za mało i zawsze znajdzie się coś innego. A działanie na najwyższych obrotach przez dłuższy czas na pewno nie wpływa korzystanie na zdrowie. I na relacje z najbliższymi.

Kursanci byli jednak niezwykle pomocni. Z ich pomocą udało nam się zebrać bardzo dużo przemyśleń, w jaki sposób można ulepszyć i zautomatyzować ten kurs. Ale o tym dokładniej opowiem kiedy indziej 🙂

## Plany Coders School na rok 2021

* [ ] Druga edycja kursu C++ online. Kurs ma ruszyć 31 marca 2021 i będzie dostępny w dwóch wersjach:
  * wersja standard - zautomatyzowana i skalowalna (z mojej strony będzie wymagać obsługi i wsparcia platformy i zaangażowania na czacie)
  * wersja premium - ze wsparciem trenera i spotkaniami na żywo (w takiej formie jak edycja z 2020 roku). Kursantów szkolił będzie Mateusz 🥷
* [ ] Kurs z algorytmów w C++. Materiały już w większości są gotowe. Przygotował je Mateusz. On również poprowadzi ten kurs. Wstępne plany są na wrzesień 2021. Kurs jest niezwykle obszerny i będzie podzielony na 4 części. Każda na jeden kwartał, a więc rozciągnie się on i na 2022 rok
* [ ] Kurs z wielowątkowości i współbieżności w C++. Materiały są gotowe (mojego autorstwa) i kurs też zamierzam nagrać osobiście, ale na chwilę obecną tylko w zautomatyzowanej formie. Nie mam dokładnej daty startu. Za sukces uznam wypuszczenie go w 2021 roku.

Efektem ubocznym powyższych będzie też zatrudnienie dodatkowej osoby do pomocy przy obsłudze mediów społecznościowych oraz kompletne przeorganizowanie strony www, która obecnie jest dość chaotyczna.

I to tyle. Nic o przychodach, czy dochodach. Celem są oczywiście jak najwyższe liczby. Absolutne minimum to możliwość utrzymania rodziny przez cały rok. Ale liczę na znacznie więcej 😊. Wam również życzę jak najwięcej pieniędzy (niby szczęścia nie dają, ale to powiedzenia działa tylko dla ludzi, którym starcza na wszystkie życiowe potrzeby). A te pieniądze możecie zyskać między innymi, dzięki zmianie pracy na lepszą. I mam nadzieję (a właściwie to nie tylko nadzieję, ale potwierdzenia od dotychczasowych kursantów), że to co robię istotnie się do tego przyczynia. Dzięki historiom waszych sukcesów mam motywację do robienia tego co robię. Wspaniale jest pomagać innym. Chcę to robić na jeszcze większą skalę, więc jeśli wierzysz w moją misję, to daj innym znać o Coders School 🥷

To może tak przy okazji pomagania - w tamtym roku przelałem na akcję Pajacyk 4500 zł. Oczywiście to dzięki kursantom. 50 zł z każdego sprzedanego kursu trafiło na tę akcję. Jeśli chcesz pomóc w pobiciu tego wyniku w tym roku, to [zgłoś zainteresowanie kursem C++ online 🙂](https://coders.school/zgloszenie-na-kurs-online/). Jestem pewny, że pobijemy ten wynik 💪. Wszystkiego dobrego!

{{< author "/images/lukasz.jpeg" "Łukasz Ziobroń" "https://linkedin.com/in/lukaszziobron/" >}}
